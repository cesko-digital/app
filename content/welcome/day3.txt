Ahoj! 👋 Dnes se více podíváme na *<https://cesko-digital.atlassian.net/l/cp/HPq3MdMi|roli expertního dobrovolníka>*. Představíme ti, co od expertního dobrovolníka očekáváme, a pokud je to role, ve které se k nám chceš přidat, pak i to, co na oplátku nabízíme my.

—

*CO TI MŮŽEME NABÍDNOUT?* 🤗

Zapojením se můžeš získat tolik, kolik si sám/sama budeš chtít odnést. Třebas:
• *Nové znalosti a zkušenosti.* Můžeš si vyzkoušet role, které si přeješ už delší dobu zkusit, ale ve tvé aktuální práci na to není prostor. Můžeš získat první zkušenosti v praxi, pokud studuješ nebo měníš obor, právě díky přístupu _learning by doing_.
• *Poznáš nové přátele a lidi, kteří tě budou inspirovat.* Můžeš se spojit s mnoha zajímavými lidmi a získat tak nové kontakty. Můžete vzájemně sdílet své zkušenosti, své know-how a propojit se na sociálních sítích.
• Získáš cennou zpětnou vazbu, která ti pomůže se dále zdokonalovat. *Všechny možnosti vzdělávání* jsou pro tebe dostupné bez omezení. 
• Česko.Digital ti poskytne *zázemí pro realizaci vlastních nápadů na projekty*.
• *Spolupodílíš se na <https://drive.google.com/file/d/1uwqL3xsfaSbje-dPK8wyfAAKFrWL_dc2/view|projektech s reálným dopadem>.*

—

*CO OD TEBE OČEKÁVÁME?* 🤝

Jako dobrovolník chceš poskytnout svůj volný čas, energii a své know-how ve prospěch ostatních lidí a společnosti, čehož si velice vážíme. V rámci dobrovolnicvtí v Česko.Digital je ale také důležité dodržet některé společné zásady:
• *Komunikuj otevřeně* – je důležité, aby ostatní věděli, na čem pracuješ a co děláš.
• *Přistupuj* k úkolům, ke kterým jsi se přihlásil/la *zodpovědně*.
• Budeme rádi, když *budeš sdílet své úspěchy a pokroky do komunity* (klidně i mimo komunitu), stejně jako konstruktivní kritiku, která posune celý tým dál.
• *Když nemáš čas, tak to dej svému týmu vědět.*

Jednou z možností, jak se aktivně zapojit, je naše *diskusní fórum <https://diskutuj.digital/|Diskutuj.Digital>.* Můžeš na něm spolu s námi otevírat různá zajímavá témata týkající se digitálních technologií.

Ceníme si jakéhokoliv zapojení, nemusí jít vždy jen o využití tvé expertízy. V komunitě může najít uplatnění každý, kdo je ochoten přiložit ruku ke společnému dílu třebas i tím, že provede průzkum na internetu nebo upraví tabulku apod.

📰 _O tom, jak se z dobrovolníka může vyklubat člen kmenového týmu, si přečti v <https://bit.ly/3jUQL6Q|blogovém článku>._

—

Za 3 dny se ozvu zase – tentokrát s informacemi o tom, na koho se můžeš v případě potřeby obrátit a jaké další kanály můžeš ve Slacku najít. Tak zatím! 👋
